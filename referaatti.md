Lauri Suomalaisen kandidaatintutkielmassa *Ohjelmistotuotantomenetelmien kehittyminen 1950-
luvulta nykypäivään* kirjoittaja kertoo eri vuosikymmenten vallitsevista ohjelmistotuotantomenetelmistä ja pohtii niiden hyviä ja huonoja puolia. Teksti etenee kronologisessa järjestyksessä.

Kirjoittaja kertoo, kuinka tietokoneiden alkuaikoina tietokoneohjelmointia pidettin toissijaisena toimena verrattuna itse tietokonelaitteston suunnittelun ja rakentamiseen. Tietokoneiden rajoitteet tehokkuuden suhteen asettivat tiukat rajat myös ohjelmoinnille. Tietokoneiden kehittyessä nämä rajat alkoivat kuitenkin hälvetä, ja teknologian monimutkaistuessa vaikeutui myös ohjelmointikin. Tarve järjestelmälliselle ohjelmistotuotannolle alkoi muotoutua.

60-70-luvuilla syntyivät ensimmäiset perinteiset ohjelmistotuotantomenetelmät. Perinteisillä menetelmillä tarkoitetaan suunnitelmavetoisiin tuotantomenetelmiin, joille on tyypillistä lineaarisuus ja yksityiskohtainen suunnittelu ja mallinnus ennen varsinaisen työn aloittamista. Kirjoittaja kertoo Roycen vesiputousmallista, joka todetaan perinteisistä menetelmistä kuuluisimmaksi. Vesiputousmallin ongelmia pohtiessa esiin nousee mallin liika suunnitelmallisuus. Ohjelmistoprojekteissa suunnitelmien virheet ilmenevät juuri ohjelmointi- ja testausvaiheissa. Näiden virheiden esiin noustessa menetelmän lineaarisuudesta on vain haittaa. Ohjelmistotuotannolle on ominaista, että kehittäminen tapahtuu alati muuttuvassa ympäristössä ja kaiken suunnitelmallinen ennakointi on todella hankalaa.

Inkrementaaliset ja iteratiiviset menetelmät nostivat päätään 90-luvulla, vastaliikkeenä vesiputousmallin ja muiden perinteisten menetelmien kankeudelle. Kirjoittaja kertoo, että näissä malleissa keskeistä on ohjelmistoprojektien eteneminen iteraatioissa, joissa joka iteraatiossa on mahdollista muuttaa suunnitelmia ja toimintatapoja. Näistä menetelmissä kirjoituksessa otetaan tarkasteluun spiraalimalli ja Rational Unified Process eli RUP.

2000-luvulle tultaessa ohjelmistotuotantomenetelmien keskiöön ovat nousseet ketterät menetelmät. Nämä menetelmät ovat käytännössä myös iteratiivisia menetelmiä, mutta ketterän kehityksen arvot ovat erottavana tekijänä. Ketterissä menetelmissä painotetaan kehittäjien itseohjautuvuutta, hierarkiatonta kommunikaatiota ja tiivistä yhteistyötä sidoryhmien ja kehittäjätiimin välillä. Kirjoittaja kertoo, että ketteristä menetelmistä kuuluisin on Scrum.